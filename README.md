## Tässä kansiossa: kaikki tarpeellinen poikkeustilanteista joukkoliikennematkustajille aiheutuvan stressin vähentämiseksi

Tämä on Apps4Finland-kilpailun _Poikkeustilanteiden hallinta_ -haastetta varten koottu tukipaketti. 


## Haaste sinulle

Joukkoliikennejärjestelmä ei aina toimi niin kuin aikataulukirjassa lukee tai
niin kuin nykyiset Reittiopas-sovellukset neuvovat. Täydellisimmätkään ohjeet
eivät päde kaikissa tilanteissa ja muutokset tutuissa reiteissä stressaavat
matkustajia ainakin silloin kun on kiire. Poikkeustilanneviestinnän parantaminen
on tärkeä osa joukkoliikenteen toimivuutta. Haasteena on parantaa poikkeustilanteiden
hallintaa matkustajan perspektiivistä. Ratkaisu voi kuvata joukkoliikenteeseen
liittyviä poikkeustilanteita kattavammin, ennustaa niitä paremmin, lisätä
matkustajien tietoisuutta niistä, neuvoa matkustajia välttämään niitä, auttaa
matkustajia pärjäämään niissä tai tehdä niistä matkustajalle yhdentekeviä.
Ratkaisussa voi valita tekniikaksi esim. jonkin uuden visualisointitavan,
uuden sosiaalisen toimintatavan, uuden tilastollisen mallin, uuden
viestintäkanavan tai uuden reititysalgoritmin.

[ [lisätietoa haasteesta](taustatietoa.md) ] [ [inspiraatioksi](inspiraatioksi.md) ]

## Osallistu Apps4Finland-kisaan

Apps4Finland-kisan pääsarjoissa on jaossa 16500 euroa erilaisina palkintoina.
Lisäksi voit voittaa 1000 euron haastekohtaisen lisäpalkinnon ratkaisemalla yllä esitetyn haasteen.
Kisan _osallistumisohjeet_ ja _säännöt_ päivitetään 19.-20.9. Jos sinulla on mitä tahansa kysyttävää
kisasta, voit aina ottaa yhteyttä kisan projektipäällikköön, jonka yhteystiedot löydät
[Apps4Finland](http://apps4finland.fi)-kisasivun alalaidasta.

[ [lisätietoa palkitsemisesta](palkitsemisesta.md) ]

## Haasteeseen liittyvät tapahtumat

* Kehittäjätapaaminen, 4.-5.10 YLE:n Iso Paja, Helsinki. Ilmoittautuminen ja ohjelma: http://forumvirium.fi/tapahtuma/dev4transport-4-5102013.
* App4Finland & Apps4Pirkanmaa, 28.9, Uusi Tehdas, Tampere. Ilmoittautuminen ja ohjelma: https://okroadshowtampere.eventbrite.com/

## Mitä voit tehdä seuraavaksi?

- Vinkkaa tästä haasteesta tutuillesi tai kerro siitä aihetta käsittelevällä nettifoorumilla.
- Jos tiedät jostakin hyödyllisestä, jota tähän tukipakettiin pitäisi lisätä, vinkkaa siitä [issues-osiossa](https://github.com/apps4finland/haaste-hsl-poikkeustiedot/issues?state=open). _Olemme erityisen otettuja esimerkkikoodin lahjoituksista tai uusista tietoaineistoista_.
- Jos et tiedä jotakin haasteeseen liittyvää asiaa tai saa teknisesti toteutettua mitä haluaisit, kysy siitä [Avoindata-kysymyspalvelussa](http://avoindata.net/). _Apps4Finland-kilpailun kumppanit ja [suomalaiset avoimen datan aktiivit](https://www.facebook.com/groups/fi.okfn/) ovat siellä mukana etsimässä vastauksia kysymyksiin_.
- Jos etsit työryhmää tai haluat pallotella ratkaisuideaasi, tutustu ainakin näihin [sparrausyhteisöihin](https://github.com/apps4finland/haaste-hsl-poikkeustiedot/blob/master/data/linkkeja.md) tai osallistu haasteeseen liittyviin tapahtumiin (ks. yllä).
- Jos ei muuta, niin [rekisteröidy GitHubin käyttäjäksi](https://github.com/signup), lue [suomenkielinen pikaoppaamme](https://github.com/apps4finland/github-ohje) ja käytä Apps4Finland-kisaa GitHubin perusjuttujen opetteluun
tai aloita oma haasteen ratkaisuprojektisi GitHubissa.


## Haastekansion sisältö
- [data](https://github.com/apps4finland/haaste-hsl-poikkeustiedot/tree/master/data)-kansiosta löytyy avoimien datalähteiden ja rajapintojen kuvauksia sekä [hyödyllisiä linkkejä](https://github.com/apps4finland/haaste-hsl-poikkeustiedot/blob/master/data/linkkeja.md).
- [code](https://github.com/apps4finland/haaste-hsl-poikkeustiedot/tree/master/code)-kansiosta löytyy esimerkkikoodia ja linkkejä teemaan liittyviin avoimen lähdekoodin projekteihin
