Taustaa
=======

Joukkoliikennejärjestelmä on monimutkainen kokonaisuus, jossa pienetkin
häiriöt voivat haitata käyttäjien matkantekoa ja aiheuttaa stressiä. Vaikka
häiriöistä pyritään tiedottamaan erilaisia kanavia pitkin, eivät nykyiset
poikkeustilannetiedotteet eivät useinkaan "mene perille" esimerkiksi siksi,
että tiedotteita ei huomata, niitä ei kirjata, niitä ei kuvata tarkasti ja
rakenteisesti, niitä ei välitetä eteenpäin ajoissa. Poikkeustilannetiedotteita
ei myöskään osata kaivata, eivätkä asiakkaat tilaa tai lue niitä. Monasti
tiedotteet on myös muotoiltu monimutkaisesti tai epäselvästi, eivätkä
matkustajat ymmärrä niitä. Poikkeustiedotteita ei myöskään aina voida kohdistaa riittävän tarkasti tiettyyn lähtöön.

Periaattessa poikkeustilannetiedotteiden avulla voisi matkustaja muuttaa
toimintaansa, mutta käytännössä ei kuitenkaan ole aikaa miettiä mutkikkailta
tuntuvia rataisuja, kulkuvälineen vaihtoja tms. Uskaltaminen, ymmärtäminen,
ehtiminen, viitsiminen ovat kaikki tärkeitä määreitä, joihin ongelman
ratkaisussa pitää paneutua.

Lähihistoriasta löytyy konkreettisia toimenpiteitä, joilla ongelmaa ollaan
ratkottu:

* Perustetaan runkolinjoja kuten metro ja bussilinja 550, jotka on erotettu
muun liikenteen ruuhkista, jolloin aikataulut pitävät paremmin. Näillä
linjoilla on myös tiheä vuoroväli, jolloin seuraava vuoro tulee pian. Lisäksi
reitit ovat selkeitä. Matkustajat käyttävät selkeitä ja tiheätaajuuksisia
linjoja epäluotettavina pitämiään linjoja enemmän.

* Näytetään poikkeustiedotteita Reittioppaan tulosten yhteydessä, pysäkkinäytöillä, hsl.fi -sivuilla

* Poikkeusinfo.fi palvelu, jossa voi käydä katsomassa poikkeustiedotteita ja tilata tiedotteet sähköpostilla.

* Toteutetaan Reittioppaan mobiiliversio, jolloin matkustaja voi väärään
paikkaan väärään aikaan päädyttyään hakea uuden reitin.

* Jaetaan poikkeusliikennetiedotteita Twitterissä, jolloin kyseistä
viestintävälinettä käyttävät matkustajat voivat seurata niitä ja saada niistä
push-notifikaatioita puhelimeensa.

* Avataan rajapinta HSL Live -palvelun raitiovaunujen reaaliaikadataan, jolloin
matkustaja voi katsoa eri mobiilisovellusten kartalta liikennetilanteen.

